---
section_id: Hanuman
nav_order: 8
title: 1 Hanumantha Hanumantha
topics: Hanuman, Hanumantha, Hanumantha
---

அனுமந்தா அனுமந்தா\
அஞ்சனை மைந்தா அனுமந்தா!\
அனுமந்தா அனுமந்தா\
ஆஞ்ச நேயா அனுமந்தா!

ஆஞ்ச நேயா அஞ்சனை மைந்தா\
அஞ்சாத வீரா அனுமந்தா!\
துஞ்சாமல் அனுதினம் கண்போல ராமரை\
நெஞ்சார போற்றிடும் அனுமந்தா!

கதிரவன் தன்னை பழமென்று எண்ணி\
கைகளில் பிடித்தாய் அனுமந்தா!\
காற்றினில் ஏறி கடலினைக் கடந்து\
இலங்கையைப் பொடித்தாய் அனுமந்தா!

புத்தியில் பக்தியில் சக்தியில் உனக்கு\
நிகரில்லை எவரும் அனுமந்தா!\
அத்தனை இருந்தும் அடக்கத்தின் உருவாய்\
திகழ்பவன் நீயே அனுமந்தா!

கருத்திட்ட வண்ணன் கமலக் கண்ணன்\
கதையினைச் சொன்னால் அனுமந்தா!\
கருத்துடன் அமர்ந்து கண்ணீர் பெருக\
கேட்டிடு வாயே அனுமந்தா!

நெருப்பிட்ட வாலினை முடிவில் லாமல்\
நீண்டிடச் செய்தாய் அனுமந்தா!\
விருப்புடன் எந்தன் பக்தியும் அதுபோல்\
வளர்ந்திட அருள்வாய் அனுமந்தா!



